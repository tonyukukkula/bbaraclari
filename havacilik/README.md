# Havacılık
Havacılık ile bilgisayar bilimlerinin kesişimlerindeki şeylerden değil genel olarak bu alanda vizyon katabilecek, duyduğum bildiğim her şeyi paylaşmak istedim.


## Programlar

### OpenVSP
Misal 3 sene boyunca Teknofest İHA yarışmalarında istikrarlı ve keyif verici başarısızlıklarımla birlikte adam akıllı bir proje üretmek için neler gerekli az buçuk algılamış bulunmaktayım. Bunlardan birisi simülasyon ve teknik çizim programlarıdır. 
Genelde makinacı kardeşlerimiz çizim için SolidWorks kullanıyor, analiz için de mevzu bahis programın analizini kullanıyorlar amma velakin bu program ücretli ve crack'li versiyonu çılgınlar gibi bilgisayarı kastırabiliyor ya da birtakım sıkıntılar çıkarabiliyor. Bütün bunlar olmazsa bile analizi de çizimi de ayrı beceri isteyen bir program Catia ya da analiz için XFLR5 gibi.

Peki bunlara yönelik bir çözüm yok mu? Pek tabi var, onun adı OpenVSP! NASA beylerin geliştirdiği bir araç çizim uygulamasıdır kendileri, kullanımı basit ve efektiftir. Çizmenizi ve akış analizi yapmanızı sağlar, yanlış hatırlamıyorsam çizimin montajlı halini de çıktı olarak verebiliyordu, [buradan ulaşabilirsiniz.](http://openvsp.org/) 

### Yazasım gelene kadar göz atılabilecekler:
ROS, pixhawk, nvdia jetson serisi kartlar, APM, MissionPlanner, stm32 tabanlı uçuş kontrolculer(bknz. stm32 based flight controller).

---

## Makaleler, yazılar, kitaplar ve hatta yazarlar

### Emin Öngüner (Yazar)
Kendisi Türk havacılık tarihi hakkında ve de bu tarihi yalnızca memleketle sınırlı değil memleketin dönemsel ilişkileri neticesinde de değerlendirerek araştırmaktadır. Bağımsız bir araştırmacı olarak kaleme aldığı yazılarını [buradan](https://independent.academia.edu/Emir%C3%96ng%C3%BCner) tıklayarak ulaşabilirsiniz.

### Bir Avcı Tayyaresi Yapmaya Karar Verdim (Kitap)
Nuri Demirağ'ın kayıp avcı uçağı Nu.D.40 hakkında kaleme alınnmış bir kitaptır. Daha okuma fırsatım olmadı lakin diğer yazılarını okuduğum kadarıyla ve yorumlarına değer verdiğim insanlar tarafından gelen güzel geri dönüşler neticesinde okunmasının faydaya olacağını düşünüyorum. 
